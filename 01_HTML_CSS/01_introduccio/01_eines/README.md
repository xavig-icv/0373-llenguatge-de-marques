# 🛠️ Eines pel Desenvolupament Web

Pel desenvolupament de pàgines web, necessitem principalment dues eines:

- Un **editor de text** per escriure el codi HTML, CSS i JavaScript entre altres.
- Un **navegador web** per visualitzar i verificar el funcionament del nostre lloc web.

---

## ✍️ Eines per editar codi

Un editor de codi és una aplicació que ens permet escriure i editar el codi font d'una pàgina web. No és com un processador de textos convencional (com el Word), sinó una eina especialitzada per escriure codi de manera eficient.

 - **Editor de text**: És aplicació per escriure text pla. No ofereix cap ajuda especialitzada per programar (per exemple, el Notepad a Windows o el Nano a Linux). Ideal per editar fitxers per realitzar tasques senzilles, però poc pràctic per a desenvolupar projectes de programació.

- **Editor de codi**: És un editor de text adaptat per a desenvolupadors. Ofereix funcionalitats com el ressaltat de sintaxi, autocompletat d'etiquetes i comandes, indentació automàtica, i suport per a molts llenguatges de programació. Els editors més coneguts són VSCode, Sublime, Notepad++. 

- **IDE (Entorn de Desenvolupament Integrat)**: És una eina més completa que integra l’editor de codi amb altres funcionalitats, com depuradors, gestors de projectes, control de versions i compiladors. Els IDEs més coneguts són Visual Studio, Eclipse, IntelliJ IDEA, PyCharm.

### ✅ Característiques que hauria de tenir:

- **Ressaltat de sintaxi** diferents colors segons el tipus de codi.
- **Autocompletat** d'etiquetes i comandes.
- **Integració amb el navegador** per obrir i comprovar els fitxers HTML.
- **Extensions**: poder afegir complements per facilitar la tasca dels desenvolupadors.

---

## 🌐 El navegador web

El **navegador web** és l’eina que interpreta el codi HTML, CSS i JavaScript per mostrar una pàgina web de manera visual. És el programa que fan servir els usuaris per accedir i navegar pels llocs web a través d’Internet. Quan un usuari visita la nostra pàgina, el navegador s’encarrega de renderitzar (dibuixar) el contingut perquè es pugui veure i interactuar amb ell.

### 🔍 Funcions importants:

- **Visualitzar codi font** (`Ctrl + U`): Permet veure el codi HTML original d’una pàgina web tal com ha estat escrit.
- **Inspeccionar element** (`F12` o clic dret > *Inspeccionar*): Obre les eines de desenvolupador del navegador, que ens permeten visualitzar i modificar l’HTML i el CSS renderitzat en temps real.
- **Consola de JavaScript**: Permet veure errors, executar codi JavaScript i veure resultats de consola.
- **Simulació de dispositius**: Permet simular el renderitzat d'una web en diferents mides de pantalla (mòbil, tablet, ordinador, etc.).

> 📑 Recomanació Editor: **VSCode** per defecte + **Sublime** per edicions ràpides.

> 🌍 Recomanació Navegador: **Google Chrome** per defecte + **Firefox** per contrastar.

---

## 🧪 Instal·lar Visual Studio Code i les seves extensions

1. [`vscode_instal·lacio.md`](./01_vscode_install.md): Instal·lació de Visual Studio Code.
2. [`vscode_extensions.md`](./02_vscode_extensions.md): Extensions recomanades per desenvolupadors.
