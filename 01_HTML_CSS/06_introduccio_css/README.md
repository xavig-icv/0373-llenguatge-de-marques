# Bloc 06. Introducció a CSS i sintaxi

## Els orígens del llenguatge CSS

Als anys 90, les pàgines web es creaven íntegrament amb HTML. Si els desenvolupadors volien **"aplicar estils visuals"**, havien de recçórrer a etiquetes HTML com `<font>` o `<center>`, avui dia desfasades, que permetien aplicar un cert estil al contingut (modificar l'alineació del text, la mida, el color, etc). 

Una manera molt comuna per disposar elements en difernts posicions de la pàgina era fent ús de taules HTML. Aquesta pràctica de maquetació avui dia és impensable, ja que imposibilita un `disseny web responsive`,  una web adaptable a diferents dispositius i mides de pantalla.

Davant de la necessitat d'establir una separació entre `l'estructura (HTML)` i `la presentació o estil (CSS)`, el W3C (World Wide Web Consortium) va proposar la creació d'un llenguatge de fulles d'estils per l'HTML. Els desenvolupadors Håkon Wium Lie i Bert Bos van crear una proposta que van anomenar CSS (**Cascading Style Sheets**). 

## El llenguatge CSS i CSS3.

**CSS** és el llenguatge principal per **definir l'estil visual** d'una pàgina web. Permet modificar els elements HTML aplicant una sèrie de regles. Es poden modificar els colors, els marges, les vores, el posicionament, la tipografia, entre altres opcions. Gràcies a la implantació de llenguatge CSS podem "donar color" a una estructura bàsica HTML convertint-la en una aplicació moderna, professional i atractiva pels usuaris. 

**CSS3** és l'última versió del llenguatge CSS. En aquesta versió s'inclouen noves funcionalitats com les transicions i animacions d'elements o el desenvolupament responsiu (adaptable a mòbils, tauletes i ordinadors).


